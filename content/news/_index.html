---
output: html_document
title: 'TOUREN'
editor_options: 
  chunk_output_type: console
---



<p><img src="/img/logo/logo200.gif" /></p>
<hr>
<div id="nyheter" class="section level1">
<h1>Nyheter</h1>
<div id="touren-xxxii-avgjord" class="section level4">
<h4>[2023-09-17] Touren XXXII avgjord</h4>
<p>Den gånga helgen spelades Touren XXXII. André stod som arrangör för första
gången. Dessvärre satte ett allvarligt diskbråck stopp för hans eget deltagande
i golfen, men sitt ansvar som arrangör tog han på största allvar. André
levererade ett prickfritt arrangemang i allt från planering till bokning och
kommunikation. Hatten av till Houdini.</p>
<p>Golfen spelades på (eller i närheten av) Sörfors breda fairways under
fredagen, där vi i princip hade hela anläggningen för oss själva (mycket tacke
vare att det var frost och rejält kallt på morgonen, och därefter ihållande regn
efter lunch). Det hela avgjordes småningom i Holmsund (Röd/Blå-slinga) under
lördagen.</p>
<p>Då de senaste sju Tourerna vunnits av Erik eller Richard, var det ingen
högoddsare att avgörandet skulle stå mellan dessa Tourgiganter även denna gång.
Avgörandet i sig själv blev dock dramatisk utöver det vanliga. Inför 18 hålet
(9:e på blå slinga: par 3, 125m, utför - tillika hålet där “närmast flagg”
avgjordes) skilde det ett slag till Richards fördel. Erik slog ut först. Sin
vana trogen var utslaget i det närmaste perfekt och bollen stannade ca 2m från
pinnen. Därmed satte han Richard under hård press, då han nu rimligen behövde
göra par eller bättre för att inte släppa titeln till Erik. Richard, tagen av
stundens allvar, svarade med att tappade ut sitt utslag till vänster - pinhigh,
men 10-15m utanför den upphöjda greenen.</p>
<p>Slaget som följde därpå är redan legendariskt; Richard plockade fram sin
nyinköpta wedge, fick prefekt kontakt med bollen och smekte upp den i en perfekt
båge på green. När bollen stannade låg den 15cm från hålet. Par på hålet var
därmed i praktiken säkrat - och pressen var tillbaka på Erik som nu måste sänka
sin birdieputt för att få till ett omspel.</p>
<p>Inför en entusiastisk publik tryckte Erik iväg en välavvägd putt, som länge såg
ut att vara helt perfekt. Tillslut stannade bollen dock 1cm från hålet. Erik
puttade i för par och direkt därpå kunde Richard knacka i sin korta parputt för
totalseger! Imponerande kvalitet. <b> Leve champ! </b></p>
<div id="övriga-annekdoter" class="section level5">
<h5>Övriga annekdoter</h5>
<ul>
<li>Björn fick medicinsk dispans att köra bil hela Touren, p.g.a. en kraftigt
ömmande hälsena. Under fredagen i Sörfors hällregnade det långa perioder. När vi
andra slet i regnet satt Björn i bilen och myste. Som en direkt följd av detta
hade Björn, förutsägbart nog, tätkänning efter första dagenens golfspelande. Då
det hela skulle avgöras i Holmsund på lördagen visade det sig att alla golfbilar
var bokade. Björn fick gå som vi andra. Det slutade med ett rejält tapp i
resultatlistan.</li>
<li>Det regnade verkligen jättemycket mellan hål 1 och 16 på fredagens andra
runda. Det var jobbigt.</li>
<li>Det var slut öl i restaurangen i Holmsund. Snopet.</li>
<li>Höstens första frostnatt överraskade oss natten till fredagen. Istället för
att tee:a ut 07:40 som planerat, kom vi ut 08:30 efter en kylslagen väntan. Med
snabbt spel hann vi trots allt med en lunch i lugn och ro, innan vi tee:ade ut
för andra rundan vid 13:20 (40 min tidigare än planerat).</li>
</ul>
</div>
</div>
<div id="touren-xxxi-avgjord" class="section level4">
<h4>[2022-10-09] Touren XXXI avgjord</h4>
<p>Litet försenat är äntligen jubileumstouren XXX (+ I) avgjord. Sex tappra
Tourbröder reste till franska riviäran för solskensgolf. Där spelade vi 18 hål
om dagen torsdag - lördag. Torsdag och fredag spelade vi riktigt torra och hårda
banor i strålande sol, där bollarna aldrig slutade rulla och det var relativt
lätt att hitta bollen efter ett snett slag. Lördag spelade vi en bana som
påminde om Bjurholm, med fina vyer, kraftig kupering, blinda hål och kämpiga
backar. Ett snett slag resulterade ofta i att bollen studsade ned i en ravin
med tjock skog som avgränsades med elstängsel.</p>
<p>Kampen att undvika loser blev en episk duell. En bit in på sista rundan stod det
klart att det skulle stå mellan Andre “Houdini” Wänman och Jonas “Ironman”
Strömdahl. Båda kämpade med sitt golfspel, där det periodvis verkade som fördömt
för båda spelarna att få ut bollen på banan.
Vi kan bland annat konstatera att båda fick plita ner
<a href="/stats/consecutiveruns/#q-bogey">tre raka kvadrupel-bogies</a>, samt att Jonas där
till kryddade med <a href="/stats/consecutiveruns/#fepple">två raka fepplar</a>. Där
emellan turades kombatanterna om att i perioder både stoppa den värsta
blödningen och stundtals blixtra till med riktigt fina slag. Trots den ofta
väldigt, väldigt kämpiga golfen var det ingen som gav upp. In på 18:e behövde
André ta in två slag på Jonas. André toppade sitt utslag långt ut till höger
alldeles intill ett vattenhinder, och följde upp med en socket - 90 grader höger
rakt ut i vattnet. Därmed var kampen avgjord. Inte ens Houdini kunde hålla sig
undan loser denna gång.</p>
<p>André hade inför Touren inte spelat golf sedan innan pandemin, 2019, och därmed
heller inte registrerat några hcp-grundande rundor. Samtidigt har de flesta
andra spelare registrerat en del dålig golf, vilket avspeglas i antal slag
på <a href="/stats/shotsgiven/">slopen</a>.</p>
<p>I andra änden av tävlingen fick vi för första gången någonsin se Björn storspela
två rundor och gå ut i en betryggande ledning inför sista rundan. Ledningen höll
i 3 hål, sedan övertogs den av 9-faldiga champ Erik. Erik spelade magnifik golf,
i vanlig ordning, och ingen mäktade med att göra motstånd. Snabbt rykte han till
sig en ointaglig ledning, och kunde kosta på sig att treputta sista green, maxa
hålet och ändå vinna med den största <a href="/stats/margins/">marginalen</a> i Tourens
histora. <strong>Därmed vann Erik sin 10:e champ-titel!!!</strong></p>
<p>Leve champ!</p>
<div id="övriga-annekdoter-1" class="section level5">
<h5>Övriga annekdoter</h5>
<ul>
<li>Karlsson, logistikansvarig, fick kämpa i hård fransk motvid då det visade sig
att taxi inte kan bokas i förväg, samtidigt som det saknas möjlighet att
uppskatta hur lång tid det tar att få en taxi.
<ul>
<li>Torsdagsmorgon började med att på alla sätt försöka boka taxi. Varje gång
fick vi veta att en förfågan skickats och att det <em>vanligtvis</em> tar ca 10-15
minuter. Men det saknades återkoppling på förfrågan. Allt man kunde göra var
att vänta. Dessvärre kom aldrig någon bil.</li>
<li>Tillslut listade Karlsson ut att Uber skulle funka. Vi fick en bil som rymde
alla sex ganska snabbt. När vi närmades oss banan gjorde chauffören några
märkliga vägval. Vi kom in på mindre och mindre vägar. Tillslut stod det klart
att vi kommit in på själva golfbanan från fel håll och att den stora bilen
inte kunde ta sig hela vägen till klubbhuset. Pga taxi-debaklet var det mycket
kort tid kvar till vi skulle tee:a ut. Vi fick snabbt hoppa ur bilen och
springa de sista 400 meterna till receptionen.</li>
</ul></li>
<li>Middagarna vi åt höll fin klass. Att välja och boka restauranger ansvarade
Wänman för, med den äran. Eftermiddagarna ägnade han åt att scouta alla lokala
krögare (och samtidigt passa på att fånga exotiska pokémons förstås).</li>
<li>Björn hade jättemycket jätteaggressiva mygg i rummet där han sov. Det hade
ingen annan. Det resulterade i att stackars Björn hade fler infekterade myggbett
på varje finger, än resten av gruppen tillsammans.</li>
<li>Vi hamnade på en slags sportpub första kvällen. Där arbetade en bartender från
Örnsköldsvik. Hennes mamma var på besök och satt på andra sidan baren. Från henne
fick Richard många lämpliga tips på barer i närheten. Bland annat en litet
undangömt cocktailställe, som vi kom att besöka flera gånger.</li>
<li>På fredagkväll bestämde Björn, Richard, Jonas och Erik att det var
<em>“Black Friday”</em>, vilket innebar att de skulle till Casino i Cannes och
spela roulette med en betydande instats på svart. Väl framme visade det sig
att Erik inte hade någon id-handling med sig och därför inte blev insläppt.
Sällskapet fick ta en Uber tillbaka till Antibes med outrättat ärende.</li>
</ul>
</div>
</div>
<div id="touren-xxx-avgjord" class="section level4">
<h4>[2022-05-30] Touren XXX avgjord</h4>
<p>Den 30e upplagan av Touren avgjordes 28-29 maj på den (inte tillräckligt) breda
Uppsalaslätten, på banorna Söderby och Edenhof. Under fredagen spelades
jättemycket golf under mörka moln, samtidigt som SMHI gått ut med varningar
för potentiella översvämningar. Lyckligtvis klarade vi oss med mindre skurar
under ett fåtal hål på eftermiddagen. Lördagens golf spelades däremot på en
jätteblöt bana i ihållande regn alla 18 hål.</p>
<p>Lundström, som råkat missa att hela handikapsystemet skrivits om sedan flera år tillbaka, rasade tidigt i resultatlistorna och blev snabbt ohotad på
sistaplatsen. I andra änden av resultattavlan ryckte Scherlund tidigt åt sig
ledningen. Trots att fler spelare var framme och nosade på ledarpositionen under
andra rundan (däribland den eviga kämpen Nyberg) var Scherlunds ledining i
princp aldrig hotad. Han kunde spela avslappnat hela sista rundan och vann
tillslut en övertygande seger. <strong>Grattis Scherlund!!!!</strong></p>
<p>Leve Champ!</p>
</div>
<div id="touren-xxix-avgjord" class="section level4">
<h4>[2021-09-26] Touren XXIX avgjord</h4>
<p>Touren XXIX gick av stapeln 24-25e september i Umeå. Regnet öste ner dagen innan
och det var ovisst in i det sista om det över huvud taget skulle gå att komma
till spel. Lyckligtvis hade Nyberg bokat in fredagens Tour-golf på väldränerade
Norrmjöle GK. På väg till banan, klockan 07:16 på fredagsmorgonen, kom det
förlösande meddelandet från Nyberg: ”Game on! Banchefen har godkänt”.</p>
<p>Lördagens spel tog plats på soliga, men blöta och geggiga, Sörfors GK, som under
fredagen tvingats hålla stängt pga vattenmängderna. Östh, som avstått aktivt
deltagande, gick med och provianterade tourdeltagarna. Tävlingen var jämn med
flera spelare inblandade i slutstriden. Det hela avgjordes på sista hålet, där
Scherlund visade på mental och fysisk styrka och kunde till sist rulla i en 60cm
putt för totalseger. <strong>Grattis Scherlund!!!!</strong></p>
<p>Spurtpriset instiftades. Det vanns av Julla!</p>
<p>Noterbart är även hur de nya hcp-reglerna börjar påverka resultaten. De tre
topplaceringarna i höstens upplaga går samtliga in på Tourens topp10-lista över
bästa slutresultat.</p>
<p>Leve Champ!</p>
</div>
<div id="touren-xxviii-avgjord" class="section level4">
<h4>[2020-09-20] Touren XXVIII avgjord</h4>
<p>Helgen 18-19 september avgjordes Touren XXVIII på banorna Norrmjöle GK och
Sörfors GK i Umeå. Solen sken och vinden pinade de åtta tappra som antagit
utmaningen. Julla hanterade vinden bäst när närmast-hål skulle avgöras, medan
all övrig golf dominerades av Tour-giganten Karlsson, som både plockade hem
sin 9:e longest drive och sin 9:e Champ-titel! <strong>Grattis Karlsson!!!</strong></p>
<p>Leve Champ!</p>
</div>
<div id="deploy" class="section level4">
<h4>[2020-09-05] Deploy</h4>
<p>Comeback för Touren online :)</p>
<p>En modernare och mer lättunderhållen version av Touren online är nu online.
Enjoy!</p>
</div>
</div>
